---
layout: "../layouts/core-layout.astro"
---

### O nás

# 61. zbor Modrý oblak Pezinok

Skauting má v Pezinku dlhoročnú tradíciu. Bez prerušenia činnosti tu fungujeme už viac ako
**30 rokov**. Počiatky skautingu v Pezinku však siahajú ešte o čosi hlbšie do histórie.

Náš skautský zbor má viac ako 200 členov a od roku 2020 sme
najväčší skautský zbor v Bratislavskom kraji. Stabilne si tiež držíme miesto v **top 3** najväčších zboroch na Slovensku.

![Fotka táboriska](/media/landscape/camp1.png)

O skauting je veľký záujem, preto náš skautský zbor aktuálne pôsobí v štyroch lokalitách:
- **Pezinok, Cajla**
- Pezinok, Grinava
- Viničné
- SZŠ Felix Bratislava

Lokality klubovní nájdete [v sekcii klubovňa](/klubovna).

## Zborový vodca

Náš zbor aktuálne vedie **Vendelín "Vendetta" Krasňanský**.

![Vendetta](/media/vendetta/modern.jpg)

# Skauting

Skauting je najväčšie celosvetové výchovné hnutie pre deti a mladých s vyše **storočnou tradíciou**.

<iframe width="750" height="420" src="https://www.youtube.com/embed/miHWZcn3ax4?si=i8snCjCWnfAjGPay"
title="YouTube video" loading="lazy"
allow="accelerometer; autoplay; clipboard-write; encrypted-media; gyroscope; picture-in-picture; web-share"
allowfullscreen>
</iframe>

Skauti objavujú svet mimo školských lavíc. Hľadajú **dobrodružstvo** s partiou priateľov, v ktorej môže
každý prežívať slobodu a pocit, že niekam patrí. Prostredníctvom pravidelných stretnutí plných hier,
všestranných aktivít, a pobytu v prírode získavajú deti a mladí užitočné návyky, zručnosti a vlastnosti,
ktoré ich pripravia na život.

Skauting učí tímovej spolupráci, organizačným zručnostiam, umeniu zorientovať sa vo svete a žiť podľa
hodnôt ako je čestnosť, odvaha a starostlivosť o seba a svoje okolie. Záleží nám na tom, aby skauti a
skautky v dospelosti obstáli vo svete ako charakterní ľudia a lídri ochotní podeliť sa o svoje schopnosti
a zručnosti v snahe urobiť svet lepším.

Vďaka stovkám dobrovoľníkov má vyše **7000 detí a mladých na Slovensku** možnosť tráviť svoj čas zmysluplne,
hodnotne a naplno, a pritom sa naučiť zručnosti, ktoré budú môcť využiť pre seba a spoločnosť.

# Skautská činnosť

Základom skautskej činnosti je **družinový život**. Družina je skupinka približne 6 až 8 členov, ktorí sa
stretávajú každý týždeň počas školského roka v klubovni na spoločných stretnutiach.

Skauti sa tiež zúčastňujú rôznych jednodňových výletov alebo víkendových akcií. Niekoľkokrát v roku sa všetci
tiež stretávame na veľkých akciách pre celý zbor alebo pre verejnosť. Príležitostne vyrazíme tiež do zahraničia,
spoznať nepoznané kúty sveta, dozvedieť sa viac o iných kultúrach a stretnúť skautov z iných krajín.

No to, na čo sa tešíme najviac, sú naše **letné tábory**. Týždeň pod stanom je napriek všetkému nepohodliu
(alebo azda práve preto) zážitkom, na aký sa nezabúda.

![Bunker](/media/moments/bunker.jpg)

## Verejnosť

Okrem našej bežnej činnosti venovanej skautským členom nás môže verejnosť stretnúť napríklad na Alegorickom
sprievode na Vinobraní, pri odpaľovaní Betlehemského svetla alebo na komunitných akciách, ktoré organizujeme aj
pre neskautov, ako Večer spoločenských hier, Otvorenie a Ukončenie skautského roka a iné.

V rámci iniciatívy Skautská služba sme sa tiež aktívne zapájali do pomoci Penzinčanom počas pandémie.

![Stánok Betlehemského svetla](/media/events/betlehemske-svetlo1.jpg)

Viac o tom, k čomu vychováva **skautský program** si môžete prečítať [tu](https://www.skauting.sk/verejnost/rodicia/co-skauting-ponuka/).

# Skauti v každom veku

Našu skautskú komunitu tvoria ľudia každého veku. Napriek vekovým rozdielom fungujeme na veľmi neformálnej báze, preto si všetci tykáme.

Na skauting prijímame deti od veku 6 rokov, ted od začiatku školskej dochádzky. Nie je však vôbec výnimkou, že sa k nám niekto pridá neskôr.

Každá veková kategória má program prispôsobený svojmu veku a záujmom, aby skautská činnosť našich členov bavila a zároveň rozvíjala.

V skupine rovesníkov si skauti taktiež budujú pevné a dlhoročné priateľstvá.

<div class="flex flex-col gap-12 items-center text-center">

# Chceš sa k nám pridať?

Či už sa chceš pridať ako člen alebo dobrovoľník, radi ťa privítame v našej skautskej komunite.


<a href="/registracia" class="button">
Pridaj sa k nám!
</a>

</div>
