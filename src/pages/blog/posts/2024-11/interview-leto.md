---
layout: "../../../../layouts/blog-layout.astro"
title: "Interview s Leto"
date: "2024-04-02"
author: "Mária Galandová (Kokoska)"
image: {
    src: "/media/interview-leto/interview-cover.png",
    alt: "Leto",
}
foot: [
    "4. oddiel Mesačného svitu",
    "Spracoval: Filip Antala (Ítéčkár)"
]
---

Ahojte, som Kokoska, zástupkyňa oddielového vodcu. Chcela by som Vás zoznámiť s Leto, naším „oddielovým slniečkom“. Je radkyňou družiny Húseničky. Mnohí ju určite poznáte, ale ak sa túžite dozvedieť viac pikošiek, neváhajte preletieť očami toto krátke interview :)

**Leto, aký máš vzťah s letom? Si svojím najobľúbenejším ročným obdobím?**

Áno, mojím najobľúbenejším ročným obdobím je leto, ale dlho to tak nebývalo. Bývala to veľmi dlho zima, ale odkedy som začala chodiť na letné tábory a odkedy prestalo byť na zimu veľa snehu, som začala mať radšej leto.

![Ruky so slniečkom](/media/interview-leto/J3D_20241020_105733_EZ.mod.jpg) 
*Foto: Eliška Zemanová / archív oddielu*

**Už tri roky úspešne vedieš družinu Húseničiek s tvojimi drahými skautskými spoluradkyňami, a to máš ešte len čerstvých 15. Čo ťa priviedlo k radcovaniu? Nezaplietla si sa čistou náhodou s nejakým mafiánom / náčelníkom / (bývalým) učiteľom angličtiny?**

Ako som sa stala skautkou? Stalo sa to tak, že som bola, myslím, v 5. triede a učil nás vtedy angličtinu Mafián (Majo Lezo, pozn. red.) a zavolal moju kamošku, ktorej otec je skaut, či nechce ísť vypomôcť na skautskú akciu. Ja som vtedy bola veľmi taká, že "och, prečo JU volá a mňa nie…" Ja som vtedy nevedela, čo sú skauti, som si myslela, že to sú presne tí ľudia, čo predávajú cookiesky a proste nejakí veľmi dobročinní ľudia a nikdy mi nenapadlo, že by som sa stala skautkou… A kamoška išla na tú akciu ako výpomoc a mne to prišlo hrozne nefér, že moja kamoška môže ísť na akciu a ja nie. Tak sa mi podarilo presvedčiť Mafiána, aby som šla aj ja. Hrozne sa mi tam zapáčilo, spoznala som tam super ľudí, s ktorými som doteraz kamoškou, bola to jedna z mojich najlepších akcií, aké som kedy kedy zažila. Bola to konkrétne akcia Prašina.

**Ako by si tromi slovami charakterizovala dobrého radcu?**

Dobrý radca by mal podľa mňa byť čestný, mal by mať radosť z trávenia času s deťmi, lebo ak ho nebaví tráviť čas s deťmi, tak podľa mňa nemá zmysel aby bol radcom. A malo by sa naňho dať spoľahnúť, keď ho nechávajú s deťmi.

**Myslím, že táto charakteristika na teba to rozhodne sedí. Odkiaľ ale momentálne čerpáš skúsenosti a inšpiráciu na vedenie družiny?**

V týchto časoch ma najviac inšpiruje [radcák](https://www.skauting.sk/skauti/vzdelavanie/system-vzdelavania/radcovsky-kurz/) (skautský vzdelávací kurz, pozn. red.), lebo si ho práve teraz robím. Hrozne veľmi ma ale inšpirujú aj moje baby zo skautu zo Svetlušiek. Sú úplne úžasná inšpirácia a motivujú ma, aby som ďalej radcovala a vymýšľala družinovky a zároveň ma inšpirujú aj moje deti na družinovkách, Húsenice, aby som ďalej bola ich super radkyňou, lebo sú to super baby.

**Akú hru najviac obľubujú tvoje Húseničky?**

Moje baby majú rady Žmurkanú, ale úplne najviac majú rady hru Ninja. Ešte majú rady hru Had, ale to je skôr taká menej obľúbená hra, proste Ninja je najlepšia najobľúbenejšia hra.

**Aká pesnička ti najviac pripomína leto, Leto?**

Skautská pesnička, ktorá sa mi najviac páči, je… sú také tie táborové pesničky, s nimi mám hrozne veľa spomienok, napríklad na tábore, keď tam proste sedíme pri tej pagode a spievame tie rôzne pesničky, napríklad Tri kríže a Severní vítr je krutý, alebo Kozel. To sú tie také pesničky, čo sa spievajú vždycky na turistikách alebo keď sme pri pagode a to mi pripomenie najlepšie zážitky z leta a tie najlepšie časy.

![Pagoda](/media/interview-leto/DSC_0369.JPG)
*Foto: Martin Krchnavý / Modrý oblak*


**Aký je tvoj top zážitok z letného tábora?**

Môj naj zážitok bol, keď nás na tábore 2023 zobrali o desiatej večer, dali nám málo času na pobalenie - mali sme si pobaliť veci na spánok a o desiatej sme sa trepali na kopec pri tábore. Potom, keď sme sa dotrepali, sme spali pod holým nebom. To bolo prvýkrát, čo som spala pod holým nebom a bol to jeden z mojich najlepších zážitkov - došla som na to, že spanie pod stanom je oproti tomu pre mňa omnoho menej také... zaujímavé. A stalo sa to jednou z mojich obľúbených aktivít…
A zároveň nás potom zobudili – to je tá horšia časť toho zážitku – o štvrtej ráno a donútili nás pozerať sa na východ slnka. Bol veľmi pekný a bola to taká zaujímavá nová aktivita, keď som sa o štvrtej ráno vracala z kopca do tábora a bol to veľmi príjemný zážitok.

![Tábor](/media/interview-leto/DSC_0699.JPG)
*Foto: Martin Krchnavý / Modrý oblak*

**Keď už vieme obľúbné hry tvojich skautských detí, aká je tvoja najobľúbenejšia hra?**

Moje najobľúbenejšie skautské hry sú Žmurkaná a samozrejme, moja úplne najobľúbenejšia hra, Kvetinka, ale to je taká hra pre starších...

